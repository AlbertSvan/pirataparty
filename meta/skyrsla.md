# Verkefnislýsing fyrir skýrsluskrif

## Efni skýrslunnar

Rætt hefur verið um að Píratar gefi út kosningaskýrslur um hverjar kosningar sem þeir taka þátt í.
Þessar skýrslur myndu gefa nákvæma útlistun á formlegum atriðum tengdum kosningunum, með áherslu á að gera öðrum kleift að fylgja fordæmi Pírata.
Skýrsla um Alþingiskosningar 2013 myndi þá taka á eftirfarandi atriðum:

- Framkvæmd vals á framboðslista
- Söfnun undirskrifta frambjóðenda
- Söfnun undirskrifta til stuðnings framboðinu
- Skipulagning kosningabaráttunnar & þátttaka frambjóðenda og annarra í atburðum tengdum kosningunum
- Framkvæmd kosninga og skýrsla kosningaeftirlits Pírata
- Niðurstöður kosninga og ráðstafanir Pírata að þeim loknum

Vert er að benda sérstaklega á að í kosningakýrslu er _ekki_ gert ráð fyrir söguritun.
Frásögn af stofnun flokksins og atburðasaga hans er annað verkefni, þó tengt sé.
Sé óskað eftir ritun slíkrar sögu er líklegt að innihald hennar yrði í megindráttum þetta:

- Almennt lýsing á Pírötum sem hreyfingu, stuttlega reifuð saga Pírata erlendis og bakgrunnur (1942–2007)
- Forsaga stofnunar Pírata á Íslandi; FSFÍ, Skuggaþing, Borgarahreyfingin, Hakkavélin, IMMI (2008–2011)
- Aðdragandi stofnunar & ýtni útlendingurinn (fyrri hluti árs 2012)
- Könnunarfundur í HR, óvæntur áhugi og hlutirnir settir í gang (júlí–ágúst 2012)
- Undirbúningsvinna fyrir formlega stofnun & stofnun flokks (september–nóvember 2012)
- Frá stofnun að skipun lista (desember 2012 & janúar 2013)
- Listar skipaðir og stefna mótuð (janúar—mars 2013)
- Kosningabaráttan (mars & apríl 2013)
- Þingflokkur og fjárskortur (maí 2013)

Kosningaskýrsluna ætti að vera hægt að fullklára á um tveimur mánuðum.
Kaflayfirlit og efnisbeinagrind til leiðbeiningar um þá texta sem þörf er á frá öðrum aðilum ætti að vera reiðubúin á um viku.
Uppkast ætti að vera tilbúið um mánuði síðar; endanleg útgáfa texta ætti að vera reiðubúin um tveimur vikum síðar.
Þá er eftir letursetning, prentun og prófarkalestur.
