# Tillaga að stefnu Pírata um stéttarfélög og vinnudeilur

Með tilvísun til

- greinar 2.1 um eflingu borgararéttinda í grunnstefnu Pírata,
- greina 4.5 og 6.1 um ákvarðanatökurétt hvers og eins í grunnstefnu Pírata
- og greinar 6.3 um minnkun miðstýringar

og með hliðsjón af

A. lögum 80/1938 um stéttarfélög og vinnudeilur,
B. 74. greinar laga 33/1944, stjórnarskrár Lýðveldisins Íslands,
C. 20. greinar þingskjals 510 á 141. löggjafarþingi, frumvarps til stjórnskipunarlaga um stjórnarskrá Lýðveldisins Íslands

álykta Píratar eftirfarandi:

1. Breyta skal 1. og 2. grein laga 80/1938 þannig að heimilt verði að stofna verkalýðsfélög á öðrum grundvelli en starfsstéttar og á óbundnu starfssvæði.
2. Breyta skal II. kafla laga 80/1938 þannig að vinnustöðvanir séu heimilar í öðrum tilgangi en þeim einum sem viðkemur hreinum kjaradeilum.
3. Afnema skal sérstaka stöðu Alþýðusambands Íslands og Samtaka atvinnulífsins í lögum.
