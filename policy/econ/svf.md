# Tillaga að stefnu Pírata um samvinnufélög

Með tilvísun til

- 5. greinar stefnu Pírata varðandi gerð hagkerfisins;

og með hliðsjón af

A. grunngildum alþjóðabandalags samvinnufélaga (ICA),
B. núgildandi lögum um samvinnufélög (22/1991),
C. sögu og stöðu Sambands Íslenskra Samvinnufélaga
D. og tillögum Lýðræðisfélagsins Öldu um lýðræðisleg fyrirtæki
E. skýrslu viðskiptaráðs "Hugsun Smátt" um lítil og meðalstór fyrirtæki;
F. þeirri staðreynd að örfyrirtæki með 1-9 starfsmenn eru 90% fyrirtækja á Íslandi,
G. þeirri staðreynd að 9% fyrirtækja á Íslandi eru lítil- og meðalstór fyrirtæki,
H. og því að rúmlega 75% þjóðartekna Íslands koma frá ör-, litlum-, og meðalstórum fyrirtækjum

álykta Píratar eftirfarandi:

1. Endurskoða ber löggjöf um rekstur samvinnufélaga.
2. Í þeirri endurskoðun ber að hafa grunngildi samvinnuhreyfingarinnar að leiðarljósi.
3. Sérstaklega ber að huga að kröfunni um lýðræðislegt rekstrarfyrirkomulag og réttindum starfsfólks samvinnufélaga.
4. Gera verður stofnun samvinnufélags um rekstur að raunhæfum valkosti fyrir smáan rekstur á borð við þann sem nú tíðkast í einkahlutafélögum.
5. Stofnun slíkra samvinnufélaga verður að vera ódýrari og einfaldari en stofnun einkahlutafélaga.
6. Bjóða verður upp á leið fyrir örfyrirtæki undir samvinnufélagsformi að verða að einkahlutafélögum með minniháttar skipulagsbreytingum.
7. Við gjaldþrot atvinnureksturs skal starfsmönnum félagsins gert kleift að taka reksturinn yfir í formi samvinnufélags.
