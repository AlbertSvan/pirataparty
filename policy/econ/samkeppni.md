# Tillaga að stefnu Pírata um samkeppnismál

Með tilvísun til

- greinar 2.4 í grunnstefnu Pírata um jöfn réttindi,
- greinar 6.1 í grunnstefnu Pírata um ákvarðanatökurétt hvers og eins,
- greinar 6.3 í grunnstefnu Pírata um að dregið skuli úr miðstýringu
- og greinar 4 í stefnu Pírata um gerð hagkerfisins

og með hliðsjón af

A. þeirri skerðingu sem verður á möguleikum einstaklinga til að taka ákvarðanir á samþjöppuðum markaði
B. og vissri sérstöðu dreifingar og þjónustustarfsemi

álykta Píratar eftirfarandi:

1. Gera skal ráðstafanir til að draga úr samþjöppun á markaði sem er líkleg til að skerða möguleika kaupenda á að velja milli vörutegunda eða þjónustuveitenda.
2. Gera skal ráðstafanir til að tryggja getu nýrra aðila til að taka þátt í markaði.
3. Sérstaklega skal tryggt að ekki sé unnt að nýta tryggingar eða niðurgreiðslur frá ríkinu til að skapa sér hagstæða markaðsaðstöðu á sviði sem ekki tengist umræddri tryggingu eða greiðslum beint.
