# Tillaga að stefnu Pírata varðandi nálægðarreglu

Með tilvísun til

- greinar 2.4 í grunnstefnu Pírata um jafnan rétt einstaklinga
- greinar 6.1 í grunnstefnu Pírata um sjálfsákvörðunarrétt
- greinar 6.3 í grunnstefnu Pírata um valddreifingu

og með hliðsjón af

A. 3. málsgrein 4. greinar Evrópusáttmála um sjálfsstjórn sveitarfélaga

álykta Píratar eftirfarandi:

1. Binda skal í lög þá meginreglu að stjórnsýsluákvarðanir séu teknar á lægsta
   stjórnsýsluþrepi sem mögulegt er.
2. Binda skal í lög þá meginreglu að umsjón með þjónustu á vegum stjórnsýslunnar
   sé á vegum lægsta stjórnsýsluþreps sem mögulegt er.
3. Í öllum tilvikum þar sem ákvörðunarvald eða umsýsla með þjónustu er fólgið
   hærra stjórnsýsluþrepi en því lægsta – sveitarfélögum í núverandi kerfi –
   skal nauðsyn þess sérstaklega rökstudd.
4. Skoða skal að setja formlega upp stjórnsýsluþrep á milli ríkis og
   sveitarfélaga.
