# Skattkerfi og peningakerfi

Hagkerfið er flókið fyrirbæri. Það er nógu flókið til þess að enginn skilur það
svo vel sé.


Tilgangur skattkerfisins er að innheimta fyrir "sameiginlegum útgjöldum" í
samfélaginu. Í dag viljum við einnig beita því til að leggja byrðarnar sem
minnst á þá sem minnst efni hafa. Kerfið er þ.a.l. hannað til að færa auðæfi
til, og þröngva þeim sem meiri efni hafa til að greiða stærri hlut í
sameiginlegri þjónustu en þeir myndu annars gera. En þetta er "secondary"
fyrirbæri: Ástæða þess að auðæfin sitja uppsöfnuð hjá afmörkuðum hópi finnst í
því að þessi hópur nýtur góðs af öðrum tilfærslukerfum, sérstaklega greiðslu
vaxta af lánum og öðrum eigendagjöldum. Vandamálið er ekki að skattkerfið sé
ekki nógu gott, heldur að hitt draslið sé til staðar.

Þannig að við getum ekki rætt skattkerfið og peningakerfið sem aðskilda hluti.
Skattkerfið er þarna til að grípa inn í afleiðingar peningakerfisins. Það er
ekki skynsamlegt að ræða breytingar á skattkerfinu án þess að hugleiða hvort
breytingar á peningakerfinu myndu ekki skila betri árangri, né heldur er
skynsamlegt að ræða breytingar á peningakerfinu án þess að skoða hvað þurfi að
gera í skattkerfinu til að bregðast við þeim.
